# Research en Bronnen – Template: Mijn Profiel

## Introductie van de MijnProfiel-services

De **MijnProfiel**-services bieden burgers een persoonlijke online omgeving waarin zij hun gegevens kunnen beheren en gemeentelijke diensten kunnen afnemen. Een voorbeeld hiervan is te vinden bij de Gemeente Den Haag met **MijnDenHaag**. Hier kunnen inwoners hun persoonlijke gegevens aanpassen en de status van aanvragen volgen, allemaal via een beveiligde DigiD-inlog. Meer informatie is beschikbaar op de [website van de Gemeente Den Haag](https://www.denhaag.nl/nl/mijn-denhaag.htm).

## Figma-ontwerpbestand

Bij deze Storybook hoort een uitgebreid **Figma-ontwerpbestand**, waarin dezelfde templates zijn uitgewerkt op basis van de componenten uit het NL Design System. Dit bestand biedt handige referentie voor designers, zodat zij snel en efficiënt kunnen werken aan nieuwe ontwerpen die aansluiten bij de standaarden van het NL Design System.

Het Figma-bestand is handig omdat:

- **Consistentie**: Het gebruik van NL Design System figma componenten zorgt ervoor dat ontwerpen consistent blijven, zowel visueel als functioneel.
- **Efficiëntie**: Designers kunnen bestaande componenten hergebruiken, wat de tijd die nodig is voor het maken van nieuwe ontwerpen aanzienlijk verkort.
- **Samenwerking**: Het bestand fungeert als een gedeeld referentiepunt voor designers en ontwikkelaars, wat de communicatie en samenwerking binnen teams vereenvoudigt.

Je kunt het Figma-ontwerpbestand bekijken via de volgende link: [Figma - Overheidsbrede portalen templates](https://www.figma.com/design/iZgSIuU8hvH9nw3h7WO1ZY/Overheidsbrede-portalen---Templates?node-id=1-3&node-type=canvas&t=KxnX9WoZ6S4tSxuF-0).

## Gebruikersonderzoek naar de MijnProfiel-services

Er is een gebruikersonderzoek uitgevoerd naar de MijnProfiel-services, waarbij de focus lag op de verwachtingen en behoeften van burgers en ondernemers. Het onderzoek identificeerde essentiële onderdelen zoals contactinformatie, meldingen, persoonsgegevens, adresgegevens, taalvoorkeuren en bankgegevens. Daarnaast werd de voorkeur uitgesproken voor een gebruikersinterface die gebruikmaakt van 'expansion panels' om informatie overzichtelijk te presenteren. Het volledige onderzoek is te vinden via [Gebruikersonderzoeken.nl](https://gebruikersonderzoeken.nl/docs/onderzoek-bekijken/mijn-zaken/vng-profiel-service-omnichannel/).

## Deskresearch

Ter ondersteuning van het ontwerp van de MijnProfiel-pagina's is ook deskresearch uitgevoerd. Dit onderzoek verzamelde best practices en inzichten uit bestaande ontwerpen en gebruikerservaringen, wat heeft bijgedragen aan het creëren van een gebruiksvriendelijke en toegankelijke interface. Het resultaat van deze deskresearch is te bekijken via deze [Miro-link](https://miro.com/app/board/uXjVKi7wpLQ=/?moveToWidget=3458764599780788378&cot=14).

## Discussie over de 'Expandable Section' en het Estafettemodel

Naar aanleiding van de ontwerpen voor de MijnProfiel-pagina's is een discussie gestart op GitHub over de implementatie van de 'Expandable Section'-component (eerder in deze tekst 'expansion panels'genoemd). Deze discussie had tot doel de component te analyseren en te verbeteren en vervolgens verder te brengen binnen het Estafettemodel van het NL Design System. Het Estafettemodel is een aanpak om samen met de community de beste en meest bruikbare componenten, patronen en richtlijnen te ontwikkelen. Bekijk de discussie op [GitHub](https://github.com/orgs/nl-design-system/discussions/344) en meer informatie over het Estafettemodel in het [handboek van het NL Design System](https://nldesignsystem.nl/handboek/estafettemodel).

## Belangrijke links

- [MijnDenHaag – Gemeente Den Haag](https://www.denhaag.nl/nl/mijn-denhaag.htm)
- [Gebruikersonderzoek MijnProfiel-services](https://gebruikersonderzoeken.nl/docs/onderzoek-bekijken/mijn-zaken/vng-profiel-service-omnichannel/)
- [Deskresearch MijnProfiel-pagina's](https://miro.com/app/board/uXjVKi7wpLQ=/?moveToWidget=3458764599780788378&cot=14)
- [Discussie over 'Expandable Section' op GitHub](https://github.com/orgs/nl-design-system/discussions/344)
- [Estafettemodel – NL Design System](https://nldesignsystem.nl/handboek/estafettemodel)
